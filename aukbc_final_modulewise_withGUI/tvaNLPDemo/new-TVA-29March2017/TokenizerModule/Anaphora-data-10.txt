நிரூபிக்க வேண்டும்!
பாக்., பயங்கரவாதிகளுக்கு எதிரான, 'சர்ஜிகல் ஆபரேஷன்' உண்மையானதா என, மத்திய அரசு நிரூபிக்க வேண்டும். அரசியல் ஆதாயத்திற்காக, மத்தியில் ஆளும், பா.ஜ., அரசு, நாட்டின் மதிப்பை சீர்குலைக்க கூடாது. ராணுவத்தின் செயல்பாட்டில் பூரண நம்பிக்கை உள்ளது; எனினும், பயங்கரவாதிகளுக்கு எதிராக தாக்குதல் நடத்தப்பட்டதை நிரூபிக்கும் கடமை, மத்திய அரசுக்கு உள்ளது.
சஞ்சய் நிரூபம், காங்., மூத்த தலைவர்
கவலை வேண்டாம்!
பிரம்மபுத்ரா நதியின் குறுக்கே அணை கட்டியுள்ள சீனாவின் செயலால், நம் நாட்டிற்கு எந்த அளவு பாதிப்பு இருக்கும் என கூற முடியாது. எனினும், இந்த விவகாரத்தில் எந்த வகை நடவடிக்கை எடுக்க வேண்டும் என, மத்திய அரசு ஆலோசித்து வருகிறது. சீனாவை எப்படி கையாள வேண்டும் என, பிரதமர் மோடிக்கு நன்றாக தெரியும்; எனவே, மக்கள் கவலைப்பட வேண்டாம்.
ராம்விலாஸ் பஸ்வான், மத்திய அமைச்சர், லோக் ஜனசக்தி
பாதிப்பு இல்லை!
இந்தியா - பாக்., இடையிலான பதற்றம் பாதுகாப்பு ரீதியிலானது; அதுவும், தற்காலிகமானது தான். இதனால், பெரிய அளவில் பொருளாதார பாதிப்புகள் இல்லை; இது, இந்திய ரூபாய் மதிப்பிலும், பொருளாதாரத்திலும் தாக்கத்தை ஏற்படுத்தாது; இந்திய பங்குச்சந்தைகளிலும், எந்த பாதிப்பையும் ஏற்படுத்தாது. இதன் காரணமாக, அன்னிய முதலீடும் பாதிக்க வாய்ப்பில்லை.
அருண் ஜெட்லி, மத்திய நிதி அமைச்சர், பா.ஜ., 
