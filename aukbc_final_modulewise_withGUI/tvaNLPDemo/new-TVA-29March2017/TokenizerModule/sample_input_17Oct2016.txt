ஜெ., நலம் குறித்து விசாரித்தார் ராகுல்.
துணை தலைவர் ராகுல் இன்று சென்னை வந்தார். முதல்வர் ஜெ., கடந்த 22 ம் தேதி முதல் அப்பல்லோ மருத்துவமனையில் அனுமதிக்கப்பட்டார். தொடர்ந்து அவரது உடல் நலம் தேறி வருவதாகவும், இன்னும் சில நாட்கள் அவர் மருத்துவமனையில் தங்கி இருந்து சிகிச்சை பெற வேண்டும் என்றும் டாக்டர்கள் குழுவினர் அறிவுறுத்தியுள்ளனர்.தமிழக முதல்வர் ஜெ., வை கவர்னர் முதல் பல்வேறு முக்கிய அரசியல் பிரமுகர்கள் சந்திக்க அப்பல்லோ வந்த வண்ணம் உள்ளனர். ஆனால் யாருக்கும் ஜெ.,வை நேரில் சந்திக்க வாய்ப்பு அளிக்கப்பட்டடதாக எவ்வித உறுதியான தகவலும் இல்லை. இந்நிலையில் ராகுல் சமீபத்தில் ஜெ., விரைந்து குணமடைய இறைவனை பிரார்த்திப்பதாக தனது டுவிட்டரில் கூறியிருந்தார். இதனை தொடர்ந்து ராகுல் இன்று ( 7 ம் தேதி) , சென்னைக்கு சிறப்பு விமானத்தில் வந்தார். விமான நிலையத்தில் இருந்து கார் மூலம் அவர் அப்பல்லோ மருத்துவமனை சென்றார். ஜெ., நலம் குறித்து டாக்டர்கள் குழுவினரிடம் கேட்டறிந்தார்.ராகுல் பேட்டி: முதல்வர் ஜெ., உடல்நிலை குறித்து கேட்டறிய டில்லியில் இருந்து காங்., தலைவர் சோனியா மற்றும் காங்கிரஸ் கட்சி தரப்பில் மரியாதை நிமித்தமாக சந்திக்க வந்தேன். எனது மற்றும் சோனியாவின் ஆதரவை தெரிவிக்க வந்தேன். அவரது உடல் நிலையில் முன்னேற்றம் ஏற்பட்டுள்ளதாக டாக்டர்கள் தெரிவித்தனர். ஜெ., சக்தி பெற வேண்டும் , அவர் விரைவில் நலம் பெறுவார். இவ்வாறு ராகுல் தெரிவித்தார்.


