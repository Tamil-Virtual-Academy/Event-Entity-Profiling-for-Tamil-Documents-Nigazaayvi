ஆளுநர் வித்யாசாகர் ராவுடன் தம்பிதுரை, ஜெயக்குமார் சந்திப்பு         
     ஆளுநர் வித்யாசாகர் ராவுடன் மக்களவை துணை சபாநாயகர் தம்பிதுரை, நிதியமைச்சர் ஜெயக்குமார் ஆகியோர் சந்தித்து ஆலோசனை நடத்தி வருகின்றனர். 

 சென்னை ராஜ்பவனில் உள்ள ஆளுநர் மாளிகையில் இந்த சந்திப்பு நடைபெற்று வருகிறது. தமிழகத்தில் தற்போது நிலவும் அரசியல் சூழல் குறித்து, ஆளுநருடன் ஆலோசித்து வருவதாக தகவல் வெளியாகி உள்ளது.அதிமுகவின் 2 அணிகள் இணைய பேச்சு நடக்க உள்ள நிலையில் தம்பிதுரை, ஜெயக்குமாரின் இந்த சந்திப்பு முக்கியத்துவம் வாய்ந்ததாக கருதப்படுகிறது. 

 இதனிடையே வரும் திங்கள் அல்லது செவ்வாய்க்கிழமைக்குள் புதிய அமைச்சரவை குறித்து முடிவெடுக்கப்பட்டு அதன் பதவியேற்பு நிகழ்வு நடைபெறும் என்று உறுதிப்படுத்தப்பட்ட தகவல்கள் தெரிவிக்கின்றன. 
  

கர்நாடகாவில் நடிகை ரம்யாவுக்கு எதிரான தேச துரோக வழக்கு தள்ளுபடி                                     
                                     பெங்களூரு:  பிரபல கன்னட நடிகை ரம்யா. இவர் மண்டியா தொகுதி முன்னாள் எம்.பி. ஆவார். கடந்த 2016-ம் ஆண்டு தான் பாகிஸ்தான் சென்று வந்ததாகவும், அங்குள்ள மக்கள் நல்லவர்கள் என்று கூறியதுடன், பாகிஸ்தானுக்கு ஆதரவாக கருத்துக்களை தெரிவித்து இருந்தார்.  இதைத்தொடர்ந்து நடிகை ரம்யா மீது தேச துரோக வழக்குப்பதிவு செய்ய வக்கீல் விட்டல் கவுடா என்பவர் குடகு மாவட்டம் சோமவார் பேட்டை ஜூடிசியல் மாஜிஸ்திரேட்டு கோர்ட்டில் வழக்கு தொடர்ந்தார்.      இந்த வழக்கை விசாரித்த நீதிபதி ஷியாம் பிரகாஷ், நடிகை ரம்யா இந்தியாவுக்கு எதிராக கருத்து தெரிவித்ததற்கான ஆதாரங்கள் இல்லை. எனவே அவர் மீது தேச துரோக வழக்குப்பதிவு செய்ய உத்தரவிட முடியாது என்று கூறியதுடன் இந்த வழக்கை தள்ளுபடி செய்வதாக உத்தரவிட்டார். 

பாகுபலி-2 ரிலீஸ் பிரச்சினை: கன்னட மக்களுக்கு ராஜமௌலி வேண்டுகோள்                                         
                                        எஸ்.எஸ்.ராஜமௌலி இயக்கத்தில் பாகுபலி-2 பாகம் பிரம்மாண்டமாய் உருவாகியிருக்கிறது. இப்படம் வருகிற ஏப்ரல் 28-ந் தேதி உலகமெங்கும் பிரம்மாண்டமாய் வெளிவர காத்திருக்கிறது. இந்நிலையில், கர்நாகடத்தில் இப்படத்தை திரையிட அனுமதிக்க மாட்டோம் என்று ஒருசில கன்னட அமைப்பினர் எதிர்ப்புக் கொடி காட்டி வருகின்றனர்.  
காவிரி நீர் பிரச்சினையில் உச்சநீதிமன்றத்தின் தீர்ப்பை மதித்து தமிழகத்துக்கு தண்ணீர் திறக்காத கர்நாடக அரசை கண்டித்து நடிகர் சத்யராஜ் பேசியுள்ளதற்கு எதிர்ப்பு தெரிவித்துதான் அவர் நடித்துள்ள ‘பாகுபலி-2’ படத்தை கன்னடத்தில் வெளியிட அனுமதிக்க மாட்டோம் என்று அவர்கள் போர்க்கொடி காட்டுகின்றனர்.     
இந்த பிரச்சினையை சுமூகமாக தீர்ப்பதற்காக இயக்குனர் எஸ்.எஸ்.ராஜமௌலி, கன்னட மக்களுக்கு வீடியோ அறிக்கை ஒன்றை வெளியிட்டுள்ளார். அதில் அவர் கூறும்போது, சத்யராஜ் கூறியிருப்பது அவருடைய தனிப்பட்ட கருத்து. 9 ஆண்டுகளுக்கு முன்பு அவர் பேசியதை வைத்து தற்போது இந்த படத்தை திரையிட விடமாட்டோம் என்று சொல்வது நியாயமற்றது. படத்தை தடை செய்வதால் அவருக்கு எந்த நஷ்டமும் இல்லை. படக்குழுவினருக்குதான் பெரிய இழப்பு ஏற்படும்.  
இவ்வாறு அவர் தெரிவித்துள்ளார். 

                                     

சட்டவிரோத பண பரிவர்த்தனை வழக்கு: முதல்-மந்திரி வீரபத்ரசிங் அமலாக்கத்துறை முன்பு ஆஜர்                                     
                                    புதுடெல்லி:  
இமாச்சல பிரதேச முதல்- மந்திரி வீரபத்ரசிங் (வயது 83). மத்தியில் காங்கிரஸ் தலைமையிலான கூட்டணி ஆட்சியின் போது இவர் மத்திய மந்திரியாக பதவி வகித்தார். அப்போது வருமானத்துக்கு அதிகமாக ரூ.10 கோடி அளவு சொத்து சேர்த்ததாக வீரபத்ரசிங், அவரது மனைவி மற்றும் சிலர் மீது சி.பி.ஐ. வழக்குப் பதிவு செய்து விசாரித்து வருகிறது.  
சட்டவிரோத பண பரிவர்த்தனை அடிப்படையில் அமலாக்கத் துறையும் வழக்கு பதிவு செய்து விசாரணை நடத்தி வருகிறது.  
இது தொடர்பாக டெல்லியில் உள்ள வீரபத்ர சிங்குக்கு சொந்தமான ரூ.14 கோடி மதிப்பிலான பண்ணை வீட்டை அமலாக்கத்துறை ஏற்கனவே முடக்கி இருந்தது.  
இந்த வழக்கு தொடர்பாக வீரபத்ரசிங் மனைவி பிரதீபா, மகன் விக்ரமாதித்தியா ஆகியோரிடம் அமலாக்கத்துறை அதிகாரிகள் ஏற்கனவே விசாரணை நடத்தி இருந்தனர்.  
வீரபத்ரசிங்கிடம் விசாரணை நடத்த முடிவு செய்து அவருக்கு அமலாக்கத்துறை சம்மன் அனுப்பி இருந்தது. ஆனால் கடந்த 13-ந்தேதி அவர் ஆஜராகவில்லை. இதை தொடர்ந்து 20-ந்தேதி (இன்று) கண்டிப்பாக ஆஜராக வேண்டும் என்று மீண்டும் சம்மன் அனுப்பி இருந்தது.  
அதன்படி டெல்லியில் உள்ள அமலாக்கத்துறை முன்பு இமாச்சலபிரதேச முதல்-மந்திரி வீரபத்ரசிங், இன்று அமலாக்கத்துறை முன்பு ஆஜரானார். அவரிடம் அதிகாரிகள் சட்டவிரோத பண பரிவர்த்தனை தொடர்பாக வாக்குமூலம் பெற்றனர்.  
சோதனையின் போது அவரது வீட்டில் கைப்பற்றப்பட்ட ஆவணங்கள் குறித்தும் வீரபத்ரசிங்கிடம் அமலாக்கப்பிரிவு அதிகாரிகள் விசாரணை செய்தனர்.


18 மீனவ குடும்பங்களுக்கு ரூ.90 லட்சம் நிவாரண உதவி: முதல்வர் எடப்பாடி வழங்கினார்
நாகப்பட்டினம், தஞ்சாவூர், திருவாரூர், புதுக்கோட்டை மற்றும் ராமநாதபுரம் ஆகிய மாவட்டங்களைச் சேர்ந்த மீனவர்கள் தங்களது வாழ்வாதாரத்திற்காக பாக் வளைகுடாவின் பாரம்பரிய மீன்பிடி பகுதியில் மீன்பிடிப்பில் ஈடுபடும் போது இலங்கை கடற்படையினரின் தொடர் கைது நடவடிக்கைகளுக்கு ஆளாகின்றனர். இக்கைது நடவடிக்கைகளின் போது தமிழக மீனவர்கள் அவர்களது படகுகளுடன் கைது செய்யப்பட்டு இலங்கையில் சிறையிடப்படுகின்றனர். 
தமிழக மீனவர்களின் படகுகள் இலங்கையில் நீண்டக் காலத்திற்கு முடக்கி வைக்கப்படுகின்றன. இவ்வாறான நிகழ்வுகளின் போது மறைந்த தமிழக முதலமைச்சர் ஜெயலலிதாவினால் மேற்கொள்ளப்பட்ட இடையறாத தொடர் நடவடிக்கைகளின் பயனாக, பல்வேறு நிகழ்வுகளில் இலங்கை அரசால் கைது செய்யப்பட்ட மீனவர்கள் அனைவரும் விடுதலை செய்யப்பட்டு தமிழகம் திரும்பியுள்ளனர். 2014 ஆண்டில் தமிழக மீனவர்களது 80 படகுகள் மட்டும் விடுவிக்கப்படாமல் இலங்கை வசம் இருந்தது. 
மறைந்த முதலமைச்சர் ஜெயலலிதா, தமிழக மீனவர்களின் 80 மீன்பிடிப் படகுகள் நீண்ட நாட்களாக இலங்கையில் முடக்கி வைக்கப்பட்டுள்ளதை பல முறை கடிதங்களின் வாயிலாக பிரதமரின் கவனத்திற்கு கொண்டு சென்றுள்ளார். மேலும், தமிழக மீனவர்களின் படகுகளை நீண்ட நாட்களாக முடக்கி வைத்திருக்கும் இலங்கை அரசின் நடவடிக்கை, மீனவர்களது குடும்பத்தினரின் வாழ்வாதாரத்தினை முடக்குவதாக அமைந்துள்ளது என்பதையும் பிரதமருக்கு சுட்டிக்காட்டியுள்ளார். மேலும், பிரதமர் தனிப்பட்ட முறையில் இவ்விடயத்தில் தலையிட்டு இலங்கை அரசின் வசமுள்ள மீன்பிடி படகுகளை விடுவித்திட நடவடிக்கை மேற்கொள்ளுமாறு வலியுறுத்தி வந்தார். 
முற்றிலும் சேதம் 
இவ்வாறு தமிழக அரசு மேற்கொண்ட இடைவிடாத மற்றும் தொடர் நடவடிக்கைகளின் பயனாக தமிழக மீனவர்களின் 80 மீன்பிடி படகுகளும் விடுவிக்கப்பட்டன. விடுவிக்கப்பட்ட 80 படகுகளில் குறைந்தளவு சேதமடைந்த 64 படகுகள் மீட்பு குழுக்களால் பழுது நீக்கப்பட்டு தமிழகத்திற்கு கொண்டு வரப்பட்டன. மேற்படி மீட்புப்பணிக்கு சென்ற படகுகள் மற்றும் மீட்கப்பட்டுள்ள படகுகளுக்கு தேவையான எரி எண்ணை, உயவு எண்ணை தமிழ்நாடு அரசால் வழங்கப்பட்டுள்ளது. மீட்புக்குழுவில் சென்ற மீனவர்களுக்கான உணவு மற்றும் படகு பழுது நீக்க செலவினம் ஆகியவற்றையும் தமிழக அரசே ஏற்றுக் கொண்டது. இலங்கையின் தலைமன்னார், காங்கேசன் துறை மற்றும் தலை மன்னார் பகுதியில் இருந்த 18 படகுகள் முற்றிலுமாக சேதமடைந்து, இலங்கை கடற்பரப்பில் மூழ்கிவிட்டன. 
இவ்வாறாக இலங்கை கடற்படையின் கைது நடவடிக்கைக்கு ஆளாகி, மீட்க இயலாவண்ணம் கடலில் மூழ்கிய ராமநாதபுரம் மாவட்டத்தைச் சேர்ந்த 18 படகுகளை இழந்த 18 மீனவ குடும்பங்களின் வாழ்வாதாரம் வெகுவாக பாதிக்கப்பட்டமையால், அம்மீனவர்களின் துயரத்தினை போக்கிடும் வகையில், அவர்களுக்கு நிவாரண உதவித் தொகையாக தலா ரூ.5 லட்சம் வீதம் மொத்தம் ரூ.90 லட்சம் முதலமைச்சரின் பொது நிவாரண நிதியிலிருந்து வழங்கிட முதலமைச்சர் எடப்பாடி கே. பழனிசாமி ஆணையிடப்பட்டு, இன்று தலைமைச் செயலகத்தில் அதற்கான காசோலைகளை 18 மீனவபயனாளிகளுக்கு அவர் நேரில் வழங்கினார். 
மீனவர்கள் நன்றி 
முதலமைச்சரிடமிருந்து நிவாரண உதவித் தொகைக்கான காசோலை களை பெற்றுக் கொண்ட மீனவக் குடும்பத்தினர், தங்களது நெஞ்சார்ந்த நன்றியினை முதலமைச்சருக்கு தெரிவித்துக் கொண்டார்கள். 
இந்த நிகழ்ச்சியில் மீன் வளம், நிதி, பணியாளர் மற்றும் நிர்வாக சீர்திருத்தத் துறை அமைச்சர் டி.ஜெயகுமார், தகவல் தொழில் நுட்பவியல் துறை அமைச்சர் டாக்டர் எம்.மணிகண்டன், நாடாளுமன்ற உறுப்பினர் அன்வர் ராஜா, தலைமைச் செயலாளர் கிரிஜாவைத்தியநாதன், கால்நடை பராமரிப்பு, பால்வளம் மற்றும் மீன்வளத் துறைமுதன்மைச் செயலாளர் (கூடுதல்பொறுப்பு) ககன்தீப் சிங் பேடி, மீன்வளத் துறை ஆணையர் பீலாராஜேஷ், மற்றும் அரசு உயர் அலுவலர்கள் கலந்து கொண்டனர். 

பேச்சு வார்த்தைக்கு வந்தால் தயார் ஓ.பன்னீர்செல்வம் நம்பிக்கை
 சென்னை, ஏப்.17– 
அண்ணா தி.மு.க.வின் இரண்டு அணிகளும் இணையும் என்ற நம்பிக்கை உள்ளதாக முன்னாள் முதலமைச்சர் ஓ.பன்னீர்செல்வம் கூறினார். 
அண்ணா திமுகவின் இரு அணிகளும் இணைந்து செயல்படுவது பற்றி இதுவரை யாரும் பேசவில்லை. யாராவது பேச வந்தால் பேச்சுவார்த்தைக்கு தயார் என்றும் அவர்  கூறியுள்ளார். 
ஜெயலலிதா மறைவுக்கு பின்னர் பிப்ரவரி 7ஆம் தேதி முதல் அண்ணா திமுக சசிகலா அணி, பன்னீர்செல்வம் அணி என அண்ணா திமுக இரண்டாக உடைந்தது. தொடர்ந்து, கட்சியையும், சின்னத்தையும் கைப்பற்ற இரு அணிகளும் தீவிரமாக முயற்சி செய்து வருகின்றன. இதனிடையே, கடந்த 12ம் தேதி நடைபெறுவதாக இருந்த ஆர்கே நகர் இடைத்தேர்தலில், அண்ணா திமுக கட்சி பெயரையும், இரட்டை இலை சின்னத்தையும் தேர்தல் ஆணையம் முடக்கியது. தொடர்ந்து நடைபெற்ற வருமான வரித்துறை சோதனையால், இறுதியில் ஆர்.கே.,நகர் தொகுதி இடைத்தேர்தல் ரத்து செய்யப்பட்டது. 
இரு அணிகளும் இணைந்தால் மட்டுமே கட்சி, சின்னம், ஆட்சியை காப்பாற்ற முடியும் என்பதை இரு அணியினருமே அறிந்துள்ளனர். எனவே இணைந்து பேச அனைவரும் விரும்புவதாக தகவல் வெளியானது. இரட்டை இலை சின்னம் தொடர்பாக தேர்தல் ஆணையத்தில் இன்று நடைபெறும் விசாரணையில் பங்கேற்பதற்காக ஓ.பன்னீர் செல்வம் இன்று டெல்லி சென்றார். சென்னை விமான நிலையத்தில் செய்தியாளர்களிடம் பேசிய ஓ.பன்னீர் செல்வம், அண்ணா திமுகவின் இரட்டை இலை சின்னம் தங்களுக்கே கிடைக்கும் என்ற நம்பிக்கை உள்ளது என்றார். 
அண்ணா திமுகவின் இரு அணிகளும் இணைவது குறித்து பேச்சு வார்த்தை நடைபெறுகிறதா என்று செய்தியாளர்கள் கேட்டனர். அதற்கு பதிலளித்த ஓ.பன்னீர்செல்வம், இது குறித்து பேச யாரும் தங்கள் அணியை அணுகவில்லை என்றும் அவ்வாறு நிகழ்ந்தால் தங்கள் கட்சி நிர்வாகிகளுடன் கலந்தாலோசித்து முடிவெடுக்கப்படும் என்றும் தெரிவித்தார். 
யாராவது பேச்சுவார்த்தைக்கு வரும் பட்சத்தில் அமர்ந்து பேச தயாராக உள்ளதாகவே கூறிய ஓ.பன்னீர் செல்வம், இரட்டை இலை சின்னம் கிடைக்கும்; அண்ணா தி.மு.க.வின் இரு அணிகளும் இணையும் என்ற நம்பிக்கை உள்ளதாகவும் ஓ.பன்னீர்செல்வம் தெரிவித்தார். 

சிங்கப்பூர் ஓபன் சூப்பர் சீரிஸ் பேட்மிண்டன்: சாம்பியன் ஆனார் இந்திய வீரர் சாய் பிரணீத்!
சிங்கப்பூர்: ஓபன் சூப்பர் சீரிஸ் பேட்மிண்டன் ஆடவர் ஒற்றையர் போட்டியில் இந்தியாவின் சாய் பிரணீத் சாம்பியன் பட்டம் வென்றுள்ளார். சாய் பிரணீத் சாம்பியன் பட்டம் வெல்வது இதுவே முதல் முறையாகும்.  சிங்கப்பூர் ஓபன் சூப்பர் சீரிஸ் பேட்மின்டன் இறுதிச் சுற்றில் இந்திய வீரர் சாய் பிரணீத், சக வீரரான கிடம்பி ஸ்ரீகாந்த்தை எதிர் கொண்டார். இரண்டு இந்திய வீரர்களும் நேருக்கு நேர் மோதியதால் போட்டியில் பரபரப்பு காணப்பட்டது.                 இதில் முதல் சுற்றை ஸ்ரீகாந்த் கைப்பற்றினார். இதையடுத்து வெற்றி பெற்றே தீரவேண்டும் என்ற முனைப்புடன் ஆடிய சாய் பிரணீத் 17-21, 21-17, 21-12 என்ற செட் கணக்கில் ஸ்ரீகாந்தை வீழ்த்தினார்.  இதன்மூலம் சாய் பிரணீத், சிங்கப்பூர் ஓபன் சூப்பர் சீரிஸ் பேட்மிண்டன் போட்டியில் ஆடவர் ஒன்றறையருக்கான பட்டத்தைக் கைப்பற்றினார். சாய் பிரணீத் பெறும் முதல் சிங்கப்பூர் சாம்பியன் பட்டம் இதுவாகும்.                                                
அதிமுக பொதுச்செயலர் பதவிக்கு ஓபிஎஸ் போட்டி.. கே.பி. முனுசாமி அதிரடி அறிவிப்பு
சென்னை: அதிமுகவின் பொதுச் செயலாளர் பதவிக்கு ஓபிஎஸ் போட்டியிடுவார் என்று முன்னாள் அமைச்சர் கே.பி.முனுசாமி இன்று திடீரென தெரிவித்தார்.  தினகரன் கட்சியில் இருந்து ஒதுக்கி வைக்கப்படுவதாக அறிவிக்கப்பட்ட நிலையில், ஓ. பன்னீர்செல்வம் அணியும், எடப்பாடி பழனிச்சாமி அணியும் இணையும் என்று எதிர்ப்பார்க்கப்பட்டது.  இதனைத் தொடர்ந்து, இன்று காலை 10 மணி அளவில் கிரீன்வேஸ் சாலையில் உள்ள ஓபிஎஸ் வீட்டில் இரு அணிகளும் இணைவது தொடர்பாக ஆலோசனைக் கூட்டம் நடைபெற்றது. இந்தக் கூட்டத்தில் எம்பிக்கள் மைத்ரேயன், ராஜேந்திரன், வனரோஜா, எம்எல்ஏக்கள் செம்மலை, ஆறுகுட்டி மற்றும் பி.எச். பாண்டியன், நத்தம் விஸ்வநாதன், கே.பி. முனுசாமி, மனோஜ் பாண்டியன் ஆகியோர் ஆலோசனையில் ஈடுபட்டனர்.                                                                        ஊழல் கோஷ்டி    இந்தக் கூட்டத்தின் முடிவாக, முன்னாள் அமைச்சர் கே.பி. முனுசாமி செய்தியாளர்களிடம்,  எடப்பாடி பழனிச்சாமி தலைமையிலான அரசு, சசிகலா குடும்பத்தாரால் நிர்வகிக்கப்படுகிறது என்றும், அது ஊழல் கோஷ்டி என்றும் குற்றம்சாட்டி பேசினார்.                                                             பகடைக்காய்    மேலும், தினகரனை கட்சியில் இருந்து வெளியேற்ற சசிகலா, நடராஜன், திவாகரன் ஆகியோர் நாடகம் நடத்தியுள்ளனர் என்றும் இதற்கான பகடைக்காயாக பழனிச்சாமி அணியினர் பயன்படுத்தப்பட்டுள்ளனர் என்று குற்றம்சாட்டிய கே.பி. முனுசாமி, விரைவில் ஓ. பன்னீர்செல்வம் அதிமுக பொதுச் செயலாளர் பதவிக்கு போட்டியிடுவார் என்று அறிவித்தார்.                                                             பொதுச் செயலர் ஓபிஎஸ்    ஏற்கனவே, கட்சிக்குள் முறைப்படி தேர்தல் நடத்தி சசிகலா பொதுச் செயலாளராக தேர்ந்தெடுக்கப்படவில்லை. எனவே, அவரது பொதுச் செயலாளர் பதவியை அங்கிகரிக்கக் கூடாது என்று தேர்தல் ஆணையத்தில் ஓபிஎஸ் அணியினர் புகார் தெரிவித்திருந்தனர். இந்நிலையில், ஓபிஎஸ் அந்தப் பதவிக்கு போட்டியிடுவார் என்று கே.பி. முனுசாமி அறிவித்துள்ளார்.                                                                 குழப்பம்    தினகரன் குடும்பம் அதிமுக அம்மா கட்சியில் இருந்து முற்றிலும் நீக்கப்பட்ட பின்னர் எடப்பாடி பழனிச்சாமி அணியும், ஓ. பன்னீர்செல்வம் அணியும் இணையும் என்று எதிர்ப்பார்த்திருந்த நிலையில், கே.பி. முனுசாமியின் பேட்டி அரசியல் அரங்கேற்றில் மேலும் குழப்பத்தை ஏற்படுத்தியுள்ளது.                                                                 
ஊழல் கோஷ்டி
இந்தக் கூட்டத்தின் முடிவாக, முன்னாள் அமைச்சர் கே.பி. முனுசாமி செய்தியாளர்களிடம்,  எடப்பாடி பழனிச்சாமி தலைமையிலான அரசு, சசிகலா குடும்பத்தாரால் நிர்வகிக்கப்படுகிறது என்றும், அது ஊழல் கோஷ்டி என்றும் குற்றம்சாட்டி பேசினார்.
பகடைக்காய்
மேலும், தினகரனை கட்சியில் இருந்து வெளியேற்ற சசிகலா, நடராஜன், திவாகரன் ஆகியோர் நாடகம் நடத்தியுள்ளனர் என்றும் இதற்கான பகடைக்காயாக பழனிச்சாமி அணியினர் பயன்படுத்தப்பட்டுள்ளனர் என்று குற்றம்சாட்டிய கே.பி. முனுசாமி, விரைவில் ஓ. பன்னீர்செல்வம் அதிமுக பொதுச் செயலாளர் பதவிக்கு போட்டியிடுவார் என்று அறிவித்தார்.
பொதுச் செயலர் ஓபிஎஸ்
ஏற்கனவே, கட்சிக்குள் முறைப்படி தேர்தல் நடத்தி சசிகலா பொதுச் செயலாளராக தேர்ந்தெடுக்கப்படவில்லை. எனவே, அவரது பொதுச் செயலாளர் பதவியை அங்கிகரிக்கக் கூடாது என்று தேர்தல் ஆணையத்தில் ஓபிஎஸ் அணியினர் புகார் தெரிவித்திருந்தனர். இந்நிலையில், ஓபிஎஸ் அந்தப் பதவிக்கு போட்டியிடுவார் என்று கே.பி. முனுசாமி அறிவித்துள்ளார்.
குழப்பம்
தினகரன் குடும்பம் அதிமுக அம்மா கட்சியில் இருந்து முற்றிலும் நீக்கப்பட்ட பின்னர் எடப்பாடி பழனிச்சாமி அணியும், ஓ. பன்னீர்செல்வம் அணியும் இணையும் என்று எதிர்ப்பார்த்திருந்த நிலையில், கே.பி. முனுசாமியின் பேட்டி அரசியல் அரங்கேற்றில் மேலும் குழப்பத்தை ஏற்படுத்தியுள்ளது.
